---
---
Redovisning kmom02
=========================

Efter den här första uppgiften känns LESS fortfarande väldigt nytt för mig och jag är inte riktigt helt insatt i hur det fungerar, men videoserien "Lär dig LESS" tyckte jag gav en bra introduktion. Hittills har jag bara jobbat med variabler och att nästla taggar i varandra och det tycker jag är jättesmidigt. Att jobba med LESS-moduler och strukturera upp koden känns ovant än så länge, det känns lite rörigt och svårt att veta vart man har placerat vissa delar av koden.

Jag är varken bekant med Makefiler och något liknande byggverktyg sedan tidigare. Jag känner mig inte helt säker på vad Makefiler egentligen är och vad det gör för något, men det verkar vara ett bra verktyg för att utföra flera kommandon som man behöver göra ofta som exempelvis att kompilera LESS-filer.

Att kompilera LESS till CSS gick enkelt och snabbt med Make-kommandot men det kändes osmidigt att behöva göra det varje gång jag gjorde en ändring i LESS-filerna. I början tyckte jag att det var lätt att glömma bort det steget och då bli frustrerad när det inte hände något när man laddade om sidan i webbläsaren. Men efter tag började jag göra det automatiskt.

Mitt tema kan man beskriva som enkel och med en ljus och avskalad design. Min tanke var att sidans tema skulle vara *webbdesign* och för att ankyta till kursens innehåll har jag valt att använda en bild med css-kod som flash-bild på varje sida. Färgerna i flash-bilden har jag valt att använda som dekorationsfärger på exempelvis länkar, byline och som hover-effekt i navigeringsmenyn, och webbplatsens footer har samma mörk gråa färg som finns i bilden.

Jag har velat lära mig använda CSS preprocessorer ett tag så mitt TIL för detta kursmoment är att jag har fått lära mig lite av grunderna i LESS. Jag ser fram emot att lära mig mer.
