---
---
Redovisning kmom01
=========================

Det här var första gången som jag på riktigt jobbade i ett ramverk för att bygga en webbplats, jag har tidigare bara testat att jobba lite med Bootstrap och modifierat WordPress-teman. I början var det svårt att komma igång och förstå strukturen på alla filer och mappar, men förhoppningsvis är det bara en vanesak och blir lättare i de kommande kursmoment. Men det var ändå skönt att inte behöva bygga upp hela webbplatsen från grunden.

Jag var inte heller bekant med de andra nya verktygen och tekniker som introducerades i den här kursen, så det blev mycket nytt att lära sig i det här kursmomentet. Markdown känns just nu mest krångligt att jobba med när man redan är van vid att skriva html-kod, men det är förhoppningsvis även det en vanesak. Att arbeta med git och GitHub var också ovant. När jag nästan var färdig med uppgiften insåg jag att jag helt hade glömt att göra små commits under arbetets gång, därför är commit-historiken otydlig i början. Det är något som jag ska tänka mer på till nästa kmom.

Eftersom jag arbetar med grafisk design så har jag en ganska etablerad övertygelse kring webbplatsers design, jag vet vad jag personligen tycker är god design och att det första intrycket av en webbplats är viktigt för att locka användare. En webbplats med dålig design tycker jag uppfattas som oprofessionell och oseriös. Dock är användarbeten en ännu viktigare aspekt, det finns inget mer irriterande än en webbplats med dålig användbarhet. Just användbarheten är något som jag vill bli bättre på.

Det var till en början ganska svårt att styla webbplatsen, men det gick mycket bättre när jag tog hjälp av Chrome och DevTools för att studera källkoden och de olika elementen och class-namnen. Dock tycker jag att det kändes rörigt med strukturen på ramverket, det var så många olika nivåer med div-element och CSS-classer. Men jag antar att även det blir lättare när man väl lär sig hur allt är uppbyggt.

Mitt TIL för detta kursmoment är att jag lärde mig hur och varför man ska använda Git och GitHub. Jag tycker det verkar jättesmidigt med versionshanteringen och att man kan gå tillbaka och se vilka ändringar man har gjort i filerna. Nu vill jag bara bli bättre på att använda Git!
