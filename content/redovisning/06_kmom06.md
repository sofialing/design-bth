---
---
Redovisning kmom06
=========================

Att tänka i termer av designelement och designprinciper är inte nytt, jag har pluggat visuell kommunikation och grafisk design tidigare så det är inga nya begrepp. Men efter att ha jobbat som grafisk formgivare i några år så går jag mest på känsla när jag designar, så det var bara bra att få lite teoretisk repetition.

Till uppgiften ”Utvädera designprinciper”… valde jag att analysera tre webbplatser inom ungefär samma kategori och det var intressant att se vilka designprinciper de hade valt att tillämp och hur det påverkar hela intrycket av webbplatsen samt hur man tar till sig innehållet. Utifrån mitt urval kom jag fram till att det är viktigt att ha en tydlig hierarki i innehållet och jobba med t.ex. kontraster för att betona vilket innehåll som är viktigast. Startsidan för WWF hade exempelvis ingen tydlig hierarki och hade väldigt mycket innehåll som i princip hade samma storlek, vilket gjorde det jobbigt att ta till sig innehållet.

Uppgiften att skapa två olika teman baserade på designprincip och designelement hade jag problem med i början. Jag brukar inte designa på det sättet och tyckte att det var svårt att  särskilja vad som räknas som designprincip och vad som räknas som designelement. Eftersom man uppnår designprinciper genom att medvetet jobba med olika designelement så tyckte jag att de två uppgifterna krockade lite med varandra. För att lösa uppgifterna började jag med att välja ut några designelement och designprinciper som jag ville fokusera på i respektive tema och sen satsade jag på att skapa två teman med helt olika känslor.

The final touch I webbdesign är för mig det lilla extra och de smådetaljer som förstärker helheten. Det kan exempelvis vara hover-effekter eller animeringar som lyfter designen och gör den mer livlig. Detta är något som jag vill fördjupa mig i och lära mig mer om, css-transitions och animeringar har jag inte lärt mig behärska så det vill jag gärna göra i det kommande projektet.

Mitt TIL för detta projekt är hur man kan tillämpa designprinciperna och jobba med designelement i webbdesign. 
