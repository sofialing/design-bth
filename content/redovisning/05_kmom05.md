---
---
Redovisning kmom05
=========================

Min erfarenhet av undersökningen var att de webbplatser som jag hade valt hade bäst resultat på desktop och mindre bra på mobil. Den gemensamma nämnaren för mitt urval var att de behöver förbättra användningen av bilder, både storlek och format samt att vänta med att läsa in de bilder som inte visas på skärmen.

Jag förstår nyttan med att använda Cimage och att det är ett smidigt verktyg för att snabbt beskära och ändra storlek på många bilder. Men för mig som är van att använda Photoshop var det ganska osmidigt, i alla fall när det gäller att beskära bilden på ett exakt sätt. Men jag antar att det bara är en vanesak, det blir kanske lättare att beskära bilder exakt om man övar lite mer. Jag valde att göra ett extra blogg-inlägg för att få öva lite mer på att använda Cimage.

Att arbeta med modulen @desinax/figure var smidigt, det var enkelt att använda den för att lägga in bilder i bloggen och att få bilderna responsiva. Det var smidigt att modulen använder sig av magic number och att det var enkelt att anpassa den till sidans max-width, det var skönt att inte behöva skriva någon egen css-kod för att få bilderna att flöda bra på sidorna.

Min uppfattning kring bilder för webben och laddningstider är att många webbplatser slarvar med att anpassa bildernas storlek, speciellt när det kommer till responsiva bilder. Jag tror att många bara tänker på att bildernas storlek ska passa till desktop och missar eller struntar i att anpassa dem till mindre enheter. Jag vet att jag själv kan slarva med det när jag skapar html5-banners på mitt jobb, jag bryr mig mest om bildernas kvalitet och mindre om hur tunga filerna blir (även om jag vet att det är fel att göra det..).

Mitt TIL för detta kursmoment är att det är väldigt viktigt att anpassa bilder så att de inte är större än nödvändigt, jag har inte riktigt tidigare reflekterat över hur mycket det faktiskt påverkar laddningstider. Jag har inte tidigare använt PageSpeed och tycker att det var bra att vi introducerades för det eftersom det är ett bra verktyg för att få en inblick i hur snabb en webbplats är. Jag kommer definitivt börja använda PageSpeed oftare.
