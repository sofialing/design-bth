Trender inom webbdesign
=======================

Detta är en analys av trender inom webbdesign med fokus på webbplatserna för några av Sveriges största kommunikationsbyråer. Syftet med undersökningen är att identifiera aktuella trender.

Urval
-----------------------
Jag har valt att undersöka webbplatserna för kommunikationsbyråerna [Nord DDB](https://nordddb.com/), [Forsman & Bodenfors](https://forsman.co/), [Åkestam Holst](http://www.akestamholst.se/) samt [Stendahls](https://www.stendahls.se/).

Urvalet är baserad på listan med nomineringar till [Årets Byrå 2018 som genomförs av Regi](https://www.aretsbyra.se/nominerade-arets-byra-2018/). Samtliga utvalda byråer är nominerade under kategorin kommunikationsbyråer med en omsättning på 100+ mjk. Det vill säga att alla räknas som de största kommunikationsbyråer i Sverige detta år. Då alla konkurrerar med varandra är det intressant att undersöka hur de har utformat sina webbplatser för att nå ut till potentiella kunder och ”vinna över” sina konkurrenter.



Metod
-----------------------

För att genomföra denna undersökning har jag studerat de utvalda webbplatserna och identifierat vad som kännetecknar deras design. Jag har valt att titta på helheten och undersöker val av typsnitt, färg, bilder samt användningen av olika designprinciper och designelement. Undersökningen redovisas nedan.

Analysen består av att identifiera gemensamma nämnare men har delvis sin utgångspunk i en artiklel på [99design.com](https://99designs.com/blog/trends/web-design-trends-2018/) som handlar om stora trender under 2018.  


Nord DDB
-----------------------
[FIGURE src="image/analysis/nordddb.com.png?w=800" caption="Nord DDB"]
På startsidan möts användaren av en fullscreen video som presenterar byrån. Överst på sidan finns logotypen tillsammans och navigeringsmenyn är dold med en så kallad hamburgermeny.

Designen på startsidan är asymmetrisk och layouten är så kallad broken grid där objekt överlappar varandra, och mycket whitespace används för att skapa harmoni. Det är mycket rörelse, både text och bilder är animerade med css-transitions vilket skapar en livfull design. Även olika hover-effekter används för att skapa rörelse.

[FIGURE src="image/analysis/nordddb.com_2.png?w=800" caption="Nord DDB, exempel på en asymmetrisk layout som bryter rutnätet"]

#### Typografi
Stor kraftfull och kontrastrik typografi. Endast ett teckensnitt används - NeueHaasGrotesk som är en sans-serif. Storleks- och tjocklekskontraster i typografin används för att skapa visuell hierarki.
[FIGURE src="image/analysis/ddb_3.png?w=800" caption="Exempel kontrastrik typografi"]

#### Färger
Genomgående används svart och olika nyanser av grått, som accentfärg används flera klara och lysande färger.

<table style="border-spacing: 4px; border-collapse: separate">
    <tr>
        <td style="height: 50px; width: 50px; border: 1px solid black; background-color: #000000">
        <td style="height: 50px; width: 50px; border: 1px solid black; background-color: #454545">
        <td style="height: 50px; width: 50px; border: 1px solid black; background-color: #808080">
        <td style="height: 50px; width: 50px; border: 1px solid black; background-color: #FFBBA1">
        <td style="height: 50px; width: 50px; border: 1px solid black; background-color: #FCF115">
        <td style="height: 50px; width: 50px; border: 1px solid black; background-color: #62F5AC">
        <td style="height: 50px; width: 50px; border: 1px solid black; background-color: #A7ACFE">
    </tr>
</table>


Forsman & Bodenfors
-----------------------
[FIGURE src="image/analysis/forsman.co_news.png?w=800" caption="Forsman & Bodenfors"]
På startsidan möts användaren av stora heltäckande bilder som presenterar olika cases, en typ av sidnavigering är placerad mitt på den högra sidan för att göra det enkelt att bläddra mellan de olika casen. Högst upp på sidan har logotyp och navigeringsmenyn en fixerad position och följer efter när en skrollar på sidan, textfärgen justeras efter bakgrunden.

De olika undersidorna har en luftig layout och är tydligt baserad på en grid. Exempelvis består sidan med tidigare arbeten av olika stora bilder placerade i ett rutnät. Viss animering av text och bild förekommer vilket skapar rörelse och bidrar till att sidan inte uppfattas som statisk.

[FIGURE src="image/analysis/forsman.co_news_2.png?w=800" caption="Forsman & Bodenfors, exempel på undersida"]


#### Typografi
Typografin som använda är stor och tydlig. Ett teckensnitt används – F37 Bolton vilket är en sans-serif. Brödtexten är 28px stor och har ett generöst radavstånd vilket gör att textblocken blir lutftiga och lätta att läsa. Olika storlekar av tjocklekar gör typografin konstrastrik och hierarktisk.

#### Färger
Användningen av färg på webbplatsen är minimalistisk, ett akromatiskt färgschema med vitt, svart och nyanser av grått. Som accentfärg används en brunfärg.
<table style="border-spacing: 4px; border-collapse: separate">
    <tr>
        <td style="height: 50px; width: 50px; border: 1px solid black; background-color: #B56B3C">
        <td style="height: 50px; width: 50px; border: 1px solid black; background-color: #000000">
        <td style="height: 50px; width: 50px; border: 1px solid black; background-color: #242426">
        <td style="height: 50px; width: 50px; border: 1px solid black; background-color: #B1B1B1">
        <td style="height: 50px; width: 50px; border: 1px solid black; background-color: #FFFFFF">
    </tr>
</table>

Åkestam Holst
-----------------------
[FIGURE src="image/analysis/www.akestamholst.se.png?w=800" caption="Åkestam Holst"]
Starsidan har en enkel och avskalad design, den består av tre slides bestående av en heltäckande bild tillsammans med centrerad text. Överst på sidan återfinns logotyp och navigeringen är dold med en hamburgermeny.

Designen och layouten på övriga sidor är varierande men uppfattas som enhetliga genom typograf och färgval. Sidorna med tidigare arbeten är avskalade med mycket whitespace. Stora bilder som sträcker sig över sidans bredd används genomgående i samband med tidigare arbeten. Sidorna med fakta om byrån har en helt annorlunda design; de består helt av centrerad text och färg används både till text och bakgrund.

[FIGURE src="image/analysis/www.akestamholst.se_value.png?w=800" caption="Åkestam Holst, exempel på undersida"]

#### Typografi
Typografin är stor och tydlig och två sans-serif används, till rubriker används Oswald och till övrig text använda Aften Screen. Typografin använder ett relativt stort radavstånd vilket gör textblocken luftiga. Det är en stor kontrast i storleken mellan rubrik och brödtext.

#### Färger
Svart och vitt används tillsammans med accentfärgerna rosa och lila.

<table style="border-spacing: 4px; border-collapse: separate">
    <tr>
        <td style="height: 50px; width: 50px; border: 1px solid black; background-color: #FF6668">
        <td style="height: 50px; width: 50px; border: 1px solid black; background-color: #541A25">
        <td style="height: 50px; width: 50px; border: 1px solid black; background-color: #000000">
        <td style="height: 50px; width: 50px; border: 1px solid black; background-color: #FFFFFF">
    </tr>
</table>

Stendahls
-----------------------
[FIGURE src="image/analysis/www.stendahls.se.png?w=800" caption="Stendahls"]
Designen är avskalad och minimalistisk och består av mycket whitespace, på starsidan möts användaren av en stor svart rubrik mot en vit bakgrund. I det övre vänstra hörnet finns logotypen och i det andra hörnet finns en hamburgermeny. Skollar man vidare på startsidan möts man av en stor video samt stora bilder som presenterar byrån och olika cases. Sidan slutar med en svart footer med navigering placerad i en kolumn.

De olika undersidorna har en varierande design och layout, exempelvis har om-sidan vit text mot svart bakgrund. Gemensamt för sidorna är att de är balanserade, har en tydlig visuell hierarki samt kontraster som får designen att stå ut.

[FIGURE src="image/analysis/www.stendahls.se_about.png?w=800" caption="Stendahls, exempel på undersida med vit text mot svart bakgrund"]

#### Typografi
Endast ett teckensnitt används - Graphik Web som är en sans-serif. Stor teckenstorlek och stort radavstånd vilket gör att texten är lättläst och luftig. Olika storlekskontraster i texten bidrar till att skapa en visuell hierarki.

#### Färger
Användningen av färg på webbplatsen är minimalistisk, ett akromatiskt färgschema med vitt, svart och nyanser av grått. Färgvalet gör att webbplatsen upplevs kontrastrik.
<table style="border-spacing: 4px; border-collapse: separate">
    <tr>
        <td style="height: 50px; width: 50px; border: 1px solid black; background-color: #000000">
        <td style="height: 50px; width: 50px; border: 1px solid black; background-color: #BDBDBD">
        <td style="height: 50px; width: 50px; border: 1px solid black; background-color: #FFFFFF">
    </tr>
</table>

Resultat och analys
-----------------------
Utifrån ovanstående undersökning av de utvalda webbplatserna finns det flera designaspekter som förekommer i designen hos nästan samtliga webbplatser.

* Stor, kraftull typografi
* Hamburgermeny
* Stora bilder och filmer
* Animation och rörelse
* Plattdesign
* Generöst med whitespace
* Full screen bakgrunder

En av den tydligaste trenden i detta urval är att det är stort fokus på typografin. Samtliga webbplatser har en design med stor och tydlig typografin och där texten får ta upp ett stort utrymme i designen. Typografin blir en identitetsbärare i designen och i det här urvalet har samtliga valt att använda sig av olika sans-serif teckensnitt som är raka och enkla. Samtliga visar på att typografin är en viktig del av designen och genom att använda olika storlekar och tjocklekar skapas en mer livfull design.

En annan tydlig trend hos samtliga, förutom Forsman & Bodenfors, är att dölja navigeringsmenyn och istället använda en så kallad hamburgermeny, vilket är en ikon bestående av tre staplade linjer. Detta ger en mer renare och minimalistisk design, dock kan det vara otydligt för användare som inte är vana med den typen av navigering. Även om Forsman & Bodenfors inte har valt att dölja navigeringsmenyn så är den ändå minimalistisk och uppfattas inte som ett störande element som behöver döljas.

En annan tydligt trend är användandet av en så kallad hero image med ett budskap, på tre av webbplatserna möts användaren av en nästan identisk design. Nord DDB, Forsman & Bodenfors och Åkestam Holst har alla en bild som täcker hela skärmen med syfte att fånga användarens intresse. Den stora bilden (eller rörliga bilden som i Nord DDB fall) fungerar som en visuell ingång för att presentera byrån och deras olika cases. Stendahls har valt en mer minimalistisk ingång, där användaren möts av en svart rubrik mot vit bakgrund. Generellt sett är användandet av stora bilder på webbplatsen en trend.

Alla tre har städade och välstrukturerade designer, det finns inga onödiga eller störande element i designen. En tydlig trend är stora fria och neutrala ytor, d.v.s. white space, runt bilder och text. Minimalistisk design är tydligt fortfarande en trend, alla fyra har en stilren och luftig design med fokus på det som är viktigast - bild och text. För att undvika tomma och tråkiga layouter har de valt oregelbundna och varierande layouter samt starka kontraster i form av typografi och färg. Nord DDB har gått ett steg längre än de andra tre och har valt att tillämpa en mer asymmetrisk design och en broken grid där objekt överlappar varandra, vilket skapar en mer dynamisk och unik design.

Ytterligare en trend är rörelse i form av filmer samt mer eller mindre subtil animation av text och bilder. Exempelvis olika animerade övergångar vid scroll och mouse over som får designen att upplevas mer livfull och mindre statisk. Samtliga webbplatser har en så kallad flat design och saknar element som tillför ett djup, exempelvis är det ingen av webbplatserna som innehåller någon form av skuggning eller liknande för att framhäva vissa element. Istället är det animering och oregelbunden layout som gör designen levande.

Referenser
-----------------------
* [Cava: Design Elements & Principles](https://www.canva.com/learn/design-elements-principles/)
* [99design: Web design trends 2018](https://99designs.com/blog/trends/web-design-trends-2018/)
* [Wikipedia: Visual Design Elements and Principles](https://en.wikipedia.org/wiki/Visual_design_elements_and_principles)
* The principles of beautiful web design, Jason Beaird & James George.

Övrigt
-----------------------
Jag har gjort den här analysen på egen hand.
