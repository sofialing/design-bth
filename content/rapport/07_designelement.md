---
---
Tema: Designelement
=======================

Detta tema bygger vidare på default-temat från kmom04. Jag har valt att fokusera på designelementen __färg__, __linje__, __form__, __rymd__ och __bilder__.

####Färg####
Jag valde att skapa ett nytt färgschema baserat på vald flash-bilden för att skapa harmoni och enhetlighet i designen. Färgerna är applicerade för att dela upp innehållet samt för att betona vissa element som exempelvis länkar och rubriker.
<table style="border-spacing: 4px; border-collapse: separate">
<tr>
<td style="height: 50px; width: 50px; border: 1px solid black; background-color: #fff">
<td style="height: 50px; width: 50px; border: 1px solid black; background-color: #f3f1ef">
<td style="height: 50px; width: 50px; border: 1px solid black; background-color: #93C1D7">
<td style="height: 50px; width: 50px; border: 1px solid black; background-color: #56768F">
<td style="height: 50px; width: 50px; border: 1px solid black; background-color: #3C3B40">
<td style="height: 50px; width: 50px; border: 1px solid black; background-color: #0C0B0E">
</tr>
</table>

####Linje + Form####
Linjer och former används för att dela upp och markera innehåll. Exempelvis används linjer för att betona rubriker och för att skapa en riktning i designen. Olika geometriska former används för att rama in och göra en uppdelning i innehållet samt skapa en hierarki i designen. Exempelvis används olika former för att markera header, flash-bild, "main content", byline och footer. Flash-bilden har jag valt att lägga i en form med en diagonal lutning för att skapa rörelse och för att bryta av de annars raka linjerna i desigen.

####Rymd####
För att designen inte ska upplevas som helt platt har jag försökt skapa en känsla av djup genom att använda box-shadow på utvalda element som exempelvis navigeringsmenyn, byline och startsidans "info-boxes". För att få ytterliggare djup i designen har jag valt att ge navigeringsmenyn en fixed position och en anpassad z-index, vilket gör att den stannar kvar överst på sidan och dessutom lägger sig ovanför resterande innehåll när man skrollar på sidan. Dessutom har "main content" en absolut positionering och är delvis placerad ovanpå flash-bilden, vilket även bidrar till ett djup i designen.

####Bilder####
Temat har en stor flash-bild som sträcker sig över hela sidans bredd, bilden till det här temat har jag valt för att den hade en färgskala som jag ville använda i designen. Den har även ett djup som bidrar med en känslan av djup samt linjer som ger en rörelse i designen. Flash-bilden är inlagd som en bakgrundsbild på region-flash och har en _fixed background-attachment_ som gör att bilden stannar på sin plats när man skrollar och ger en känsla av rörelse.


Referenser
-----------------------
* [Cava: Design Elements & Principles](https://www.canva.com/learn/design-elements-principles/)
* [Wikipedia: Visual Design Elements and Principles](https://en.wikipedia.org/wiki/Visual_design_elements_and_principles)
* The principles of beautiful web design, Jason Beaird & James George.
