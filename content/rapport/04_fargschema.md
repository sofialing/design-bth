---
---
Färgschema
=======================

Detta är en analys av tre olika webbplatser och deras val av färgpalett.


Urval
-----------------------

Jag har valt att analysera tre olika webbplatser inom samma kategori, kläder och inredning, som jag själv besöker ofta. De som jag har valt är: _H&M_, _Åhlens_ och _Ellos_.


Metod
-----------------------

För att kunna genomföra färganalysen använde jag mig av DevTools i Chrome för att få fram samtliga färgvärden på webbplatserna. När jag gjorde varje webbplats färgschema har jag bara utgått från html-element och inte tittat på färger i exempelvis bilder eller liknande element. För att kontrollera hur färgerna förhåller sig till varandra har jag använt färghjulet från Adobe Color.


H&M
-----------------------
<a href="img/analysis/hm_1200.png"><img src="img/analysis/hm_screen.png"></a>
Klicka på bilden för att se hela webbsidan.

<table style="border-spacing: 4px; border-collapse: separate">
<tr>
<td style="height: 50px; width: 50px; border: 1px solid black; background-color: #fff">
<td style="height: 50px; width: 50px; border: 1px solid black; background-color: #f3f3f3">
<td style="height: 50px; width: 50px; border: 1px solid black; background-color: #555">
<td style="height: 50px; width: 50px; border: 1px solid black; background-color: #222">
<td style="height: 50px; width: 50px; border: 1px solid black; background-color: #1a1a1a">
<td style="height: 50px; width: 50px; border: 1px solid black; background-color: #cb1e2c">
</tr>
</table>

Webbplatsen har en vit bakgrund och en väldigt luftigt design vilket gör att den känns minimalistisk och lugn. H&M använder sig främst av svart och grått, det vill säga att de har ett så kallat akromatiskt färgschema bestående av vitt/svart och olika nyanser av grått. En klarröd accentfärg används väldigt sparsamt, den används främst i logotypen och en hjärtformad ikon (för att gilla-markera ett plagg). Längst ner på webbplatsen kommer två sektioner med mörkgrå bakgrund och vit text vilket jag tycker ger en bra kontrast mot resten av sidan. För att tydligöra att det är två olika sektioner (d.v.s. H&M magazine och sidfot med navigering) har de använt sig av två olika mörkgråa nyanser.

På webbplatsen används två egna typsnitt: HM Ampersand och HM Amperserif. HM Ampersand är ett sans serif typsnitt och används mest på sidan, både som olika rubrik-nivåer och brödtext. HM Amperserif är ett serif typsnitt och används främst på sidor och element som relaterar till H&M magazine, vilket blir en tydlig kontrast från webbshopens innehåll.


Åhléns
-----------------------
<a href="img/analysis/ahlens_1200.png"><img src="img/analysis/ahlens_screen.png"></a>
Klicka på bilden för att se hela webbsidan.

<table style="border-spacing: 4px; border-collapse: separate">
<tr>
<td style="height: 50px; width: 50px; border: 1px solid black; background-color: #fff">
<td style="height: 50px; width: 50px; border: 1px solid black; background-color: #f5f5f5">
<td style="height: 50px; width: 50px; border: 1px solid black; background-color: #9a9a9a">
<td style="height: 50px; width: 50px; border: 1px solid black; background-color: #ffbfbf">
<td style="height: 50px; width: 50px; border: 1px solid black; background-color: #f19391">
<td style="height: 50px; width: 50px; border: 1px solid black; background-color: #df1b12">
<td style="height: 50px; width: 50px; border: 1px solid black; background-color: #5e1220">
</tr>
</table>

Även denna webbplats har en vit bakgrund samt en ljus och luftig design, men den är mycket mer färgstark jämfört med H&Ms webbplats. Åhléns använder ett analogt färgschema bestående av olika nyanser av rött och rosa, det vill säga två närliggande färger vilket skapar en lugn och sammanhängande känsla. Tillsammans med dessa färger används även olika nyanser av grått. Den starka röda färgen som används i logotypen återkommer som accentfärg vid exemplevis mouseover på länkar och som bakgrundsfärg i webbplatsens footer, vilket ger en bra kontrast till den annars avskalade designen.

På webbplatsen används tre typsnitt; Apercu, Apercu Mono och Noe Display. Främst är det sans-serifen Apercu som används, exempelvis till all brödtext (produktinfo, priser etc.) och vissa rubriker. Till navigeringsmenyn samt submenyn på undersidorna används Apercu Mono. Noe Display är en så kallad transitional serif och används minimalt och endast till vissa rubriker.


Ellos
-----------------------
<a href="img/analysis/ellos_1200.png"><img src="img/analysis/ellos_screen.png"></a>
Klicka på bilden för att se hela webbsidan.
<table style="border-spacing: 4px; border-collapse: separate">
<tr>
<td style="height: 50px; width: 50px; border: 1px solid black; background-color: #fff">
<td style="height: 50px; width: 50px; border: 1px solid black; background-color: #b6b6b6">
<td style="height: 50px; width: 50px; border: 1px solid black; background-color: #3e3e3e">
<td style="height: 50px; width: 50px; border: 1px solid black; background-color: #272727">
<td style="height: 50px; width: 50px; border: 1px solid black; background-color: #00b8b0">
<td style="height: 50px; width: 50px; border: 1px solid black; background-color: #bb2024">
<td style="height: 50px; width: 50px; border: 1px solid black; background-color: #f0967d">

</tr>
</table>

Likt de två andra webbplatserna har även Ellos en vit bakgrund och en minimalistisk design. Detta färgschema består av en gråskala som kompletteras med accentfärgerna rött, rosa och turkost. Jag har svårt att säga exakt vilket färgschema det är som används, men rött och turkost tycker jag känns Triadiskt eftersom de inte befinner sig exakt på motsatta sida av färghjulet. Jag tycker att det här färgschemat har tydligare och mer kontraster jämfört med de andra, det känns lite mer spännande. Även Ellos har en sidfot med en mörkgrå bakgrund och vit text.

På webbplatsen används två typsnitt: Berlingske sans och Berlingske serif, det vill säga en sans serif och en serif. Berlinske sans används mest och till både rubriker och brödtext. Berlinske serif  används som en kontrast till den övriga texten för att utmärka vissa element/rubriker.

Analys
-----------------------

Alla tre webbplatser har många likheter med varandra gällande användningen av färg och typografi. Alla tre har vit bakgrund och mycket så kallad whitespace vilket get ett lugnt och harmoniskt intryck. De använder även svart/mörkgrå text mot den vita bakgrunden vilket ger en bra kontrast och därmed bra läsbarhet. Deras färgskalor består av en gråskala i kombination med olika nyanser av rött och rosa, Ellos står dock ut och använder även en turkos accentfärg.

Jag tycker att alla tre webbplatser använder ett färgschema och typografi som ger en modern och minimalistisk design vilket jag anser passa väl till deras syfte och innehåll, d.v.s. mode och design. Deras avskalade färgval och typografi sätter produkterna i fokus, det finns inget i designen som står ut och tar uppmärksamheten från produkterna som företagen försöker sälja.


Referenser
-----------------------
* https://color.adobe.com/sv/create/color-wheel/
* The principles of beautiful web design, Jason Beaird & James George.

Övrigt
-----------------------

Jag har gjort den här analysen på egen hand.
