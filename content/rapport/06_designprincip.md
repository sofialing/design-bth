---
---
Designprincip
=======================

Detta är en analys av tre olika webbplatser och deras användning av designprinciper.


Urval
-----------------------

Jag har valt att analysera tre olika webbplatser inom samma kategori, organistioner inom natur- och djurskydd. De jag har valt är: [WWF](https://www.wwf.se/), [Djurens rätt](https://www.djurensratt.se/) och [World Animal Protection](https://www.worldanimalprotection.se/). WWF och World Animal Protection är internationella organisationer och jag har analyserat deras svenska webbplatser.


Metod
-----------------------

Det bakgrundsmaterial som jag har använt för att utföra analysen är artikeln ”Design Elements & Principles som visualiserar och beskriver designprinciper samt boken The principles of beautiful web design av Jason beaird och James George.


WWF
-----------------------
[FIGURE src="image/analysis/wwf.png?w=800"]
Klicka på [här](img/analysis/wwf_fullpage.png) för att se hela webbsidan.

####Webbplatsens syfte####
Världsnaturfonden WWF är en internationell organisation som arbetar med att främja miljö- och naturvård. Webbplatsens mål och syfte är att informera om deras arbete samt hur man kan engagera sig i deras arbete.

####Webbplatsens design####
Designen saknar en tydlig visuell hierarki. Designen består av en navigeringsmeny med svart bakgrund och logga och efter det en flash-bild med olika djur och ett budskap om att stoppa utrotningen. Därefter består startsidans design av två lika breda kolumner med mycket text och små bilder. Det är mycket innehåll och ingen tydlig hierarki vad som är viktigast, all text har samma storlek som dessutom är aningen för liten. Det enda som sticker ut är rutan med rubriken ”Engagera dig” som har en blå bakgrund.

Jag tycker inte att designen gynnar webbplatsens syfte och mål. Den får inte mig intresserad av att stanna kvar och läsa mer. Det finns inget i designen som tydliggör WWF och deras arbete, dessutom tycker jag att det är konstigt att rubrikerna ”Akuellt” och ”Engagera dig” hamnar överst och att ”Det här gör WWF” kommer nedanför. Jag skulle vilja se en mer avskalad och tydlig design och framför allt mindre text och länkar. Designen känns omodern och är i behov av en uppdatering.

####Designprinciper####
De designprinciper som jag tycker kännetecknar webbplatsens design är användandet av linjer, inramning och färg. Linjer och även bakgrundsfärg används för att gruppera och dela upp innehåller i olika delar. En blå färg används t.ex. för att betona länkar och bakgrundsfärg används för att få header och footer att skilja sig från det övriga innehållet.

Designprinciperna som används på undersidorna skiljer sig inte speciellt mycket från startsidan, den enda skillnaden är att undersidorna har en grid med fyra kolumner och att en navigeringsmeny tillkommer på den vänstra sidan.

Djurens rätt
-----------------------
[FIGURE src="image/analysis/dr.png?w=800"]
Klicka på [här](img/analysis/djurensratt_fullpage.png) för att se hela webbsidan.

####Webbplatsens syfte####
Djurens rätt är Sveriges största djurrätts- och djurskyddsorganistation. Webbplatsens syfte är att sprida information om djurrätt och om deras arbete samt att få människor att engagera sig.

####Webbplatsens design####
Designen är ljus och avskalad. Den blåa färgen från logotypen återkommer genomgående i designen, t.ex. som textfärg till länkar och rubriker och som bakgrundsfärg till knappar och footer. Även grönt och rosa används för att betona olika element. Designen bygger på en grid med tre kolumner och whitespace används för att dela upp innehållet i olika delar.

Jag tycker att designen gynnar webbplatsens syfte, den är enkel och har en tydlig och bra navigering som gör det enkelt att hitta den informationen som man söker.

####Designprinciper####
De designprinciper som jag tycker kännetecknar webbplatsens design är färg, hierarki och variation. Användandet av färg gör att designen känns enhetlig och hjälper till att dela upp sidans innehåll i olika delar, t.ex. genom att använda den blå färgen som bakgrundsfärg i undermenyn och footer.

Jämfört med WWF:s webbplats innehåller denna design mer variation, hierarki och rytm. Exempel på detta är att startsidan börjar med att presentera nyheter/information i olika rutor placerade i en grid med tre kolumner.  Därefter kommer senaste nytt från bloggen presenterat som en lista och efter det en fråga riktad till besökaren tillsammans med en call-to-action knapp. Allt detta känns enhetligt genom användandet av färg och typografi.

Innehållsmässigt skiljer sig undersidorna mycket från startsidan men de bygger ändå på samma designprinciper. Undersidorna där man kan lära sig mer om t.e.x. djuretik har väldigt mycket whitespace och i princip bara en text där storlekskontrast i texten skapar en visuell hierarki på sidan.


World Animal Protection
-----------------------
[FIGURE src="image/analysis/wasp.png?w=800"]
Klicka på [här](img/analysis/wap_fullpage.png) för att se hela webbsidan.

####Webbplatsens syfte####
World Animal Protection är en av världens största internationella djurskyddsorganisationer. Webbplatsens syfte är att informera om deras arbete med djurskydd och att få människor att bli engagerade samt stödja organisationen genom att bli månadsgivare.

####Webbplatsens design####
Webbplatsen har en tydlig och enkel navigering placerad högst upp på sidan, den har undermenyer för att underlätta navigeringen. Under navigeringsmenyn är det en stor flash-bild, varje sida har sin egna bild som förstärker budskapet/innehållet på sidan.

Designen är ljus och luftig - den består av lagom mycket whitespace vilket skapar en balans och hjälper till att dela upp innehållet. Startsidan har en tydligt grid bestående av tre kolumner och har en symmetrisk design. Färgmässigt används mest vitt och olika nyanser av grått och orange används genomgående som accentfärg. Endast ett typsnitt används, Futura, och för att skapa en hierarki i innehållet används olika textstorlekar och färg.

Jag tycker att även denna design gynnar webbplatsens syfte, det är enkelt att navigera och hitta den information som man söker. Jag gillar hur de använder stora flash-bilder på varje sida för att visualisera och tydliggöra sitt budskap - det blir tydligt varför deras arbete är viktigt.

####Designprinciper####
De designprinciper som jag tycker kännetecknar webbplatsens design är hierarki, balans och ”unity”. Designen skapar en visuell hierarki genom användandet av accentfärgen och element i olika storlekar, t.ex. flödar vissa element över två eller tre kolumner medan annat mindre viktigt innehåll endast tar upp en kolumn. Genom användandet av whitespace delas innehållet upp i olika enheter, innehåll som hör ihop är antingen i samma storlek eller placerade i en grupp.

Undersidorna skiljer sig inte speciellt mycket från startsidan, den enda skillnaden är att en kolumn med navigering tillkommer på undersidorna.

Resultat
-----------------------
Enligt mig är det bara två av de utvalda webbplatserna som har en design som gynnar deras syfte och mål. Jag anser att webbplatserna för Djurens Rätt och World Animal Protection har en mycket bättre och tydligare design än WWF.

Gemensamt för Djurens Rätt och World Animal Protection är att deras design har en tydligare visuell hierarki och arbetar med olika storleks- och färgkontraster samt whitespace för att dela upp innehållet i olika enheter. WWF har en design med en liten teckenstorlek och mycket text tillsammans med små bilder samtidigt som den saknar whitespace, vilket gör att designen känns kompakt och det är inget som riktigt sticker ut. Det blir därför lättare att ta till sig innehållet på webbplatserna för Djurens Rätt och World Animal Protection.

Referenser
-----------------------
* [Cava: Design Elements & Principles](https://www.canva.com/learn/design-elements-principles/)
* [Wikipedia: Visual Design Elements and Principles](https://en.wikipedia.org/wiki/Visual_design_elements_and_principles)
* The principles of beautiful web design, Jason Beaird & James George.

Övrigt
-----------------------
Jag har gjort den här analysen på egen hand.
